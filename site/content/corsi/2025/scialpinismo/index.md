---
title: Scialpinismo base (SA1)
date: 2024-09-28T18:02:36.689Z
image: /img/2014_0621-22-cevedale-sdim0025-star_.jpg
start: 2025-01-15T18:02:36.689Z
end: 2025-03-14T18:02:36.689Z
---
# 43° CORSO SCIALPINISMO BASE - SA1 - 2025

- - -

Direttore: **Christian Casarotto** – 351 8595312

Vicedirettore: **Raffaele Spagnolli** – 338 3837533

- - -

Il corso SA1 è un **corso di livello base** rivolto a tutti coloro che, per la prima volta, affrontano la montagna invernale per praticare l’attività scialpinistica. Ai partecipanti è **richiesta sufficiente abilità sciatoria** e sono ammessi sia **scialpinisti** che partecipanti con tavola da **snowboard**. Il corso prevede l’insegnamento, attraverso **lezioni teoriche ed uscite sul terreno**, delle nozioni fondamentali per poter svolgere l’attività scialpinistica con **ragionevole sicurezza su itinerari non impegnativi**. Particolare attenzione sarà dedicata alla prevenzione del pericolo valanghe. Agli allievi partecipanti è richiesta la presentazione di **certificato medico** che attesti lo stato di buona salute per lo svolgimento di attività non agonistica, compilato non oltre il 9 marzo 2024.

Numero max partecipanti: **24**

- - -

Quota d'iscrizione: 300 € (sotto i 21 anni 250 €). Versamento della quota il giorno XXX con presentazione di certificato medico e attestazione iscrizione CAI.

La quota d'iscrizione è comprensiva di:

* Uso del materiale di autosoccorso (Artva, sonda e pala)
* Dispensa

Rimangono escluse le spese di vitto, alloggio (pernottamenti del 9 febbraio e 8 marzo) ed eventuali impianti di risalita.

Per i non soci CAI/SAT, sarà possibile effettuare l’iscrizione al sodalizio con il versamento della quota alla Sezione SAT di Rovereto (https://www.satrovereto.it/)

- - -

Lezioni:

* **Lezioni teoriche** ore 20.30 presso la sede S.A.T. di Rovereto (Corso Rosmini, 53 Rovereto)
* **Lezioni pratiche** e uscite sul terreno, scelte sulla base delle condizioni nivo-meteorologiche e comunicate qualche giorno precedente l’uscita

Programma:

* 4/11/2024 Apertura iscrizioni con la compilazione del modulo al seguente indirizzo XXXXXXXX
* mercoledì 15/1/2025 - 19.30 - Montura Store ISERA - Presentazione del corso. Materiali e attrezzatura
* mercoledì 22/1/2025 - 20.30 - SAT Rovereto - Pianificazione e preparazione di una uscita scialpinistica. Preparazione fisica, alimentazione e pericoli soggettivi. Scelta dell’itinerario
* domenica 26/1/2025 - Tecniche di movimentazione in salita e discesa. Esecuzione della traccia in salita e discesa
* mercoledì 29 /1/2025 - 20.30 ARTVA, sonda e pala. Principio di funzionamento ARTVA, SAT Rovereto accensione, spegnimento, controllo del buon funzionamento.
  Introduzione agli strumenti di autosoccorso e gestione del
  recupero di un travolto
* domenica 2/2/2025 - Strumenti di autosoccorso e loro impiego per il recupero di un travolto
* mercoledì 5/2/2025 - 20.30 - SAT Rovereto - Nivologia. Lettura del bollettino valanghe
* sabato e domenica 9-10/2/2025 - Pernottamento presso XXXXX - Riconoscimento dei siti valanghivi. Autosoccorso con più travolti: tecniche di recupero e gestione della ricerca. Richiesta
  di soccorso.
* mercoledì 19 /2 - 20.30 - SAT Rovereto - Cartografia e orientamento
* domenica 23 /2 - Conduzione dell’itinerario. Pericoli oggettivi, soggettivi e gestione del gruppo
* mercoledì 5 /3 - 20.30 - SAT Rovereto - Meteorologia
* sabato e domenica 8-9 /3 - Pernottamento presso Schutzhütte SESVENNA https://www.sesvenna.net/ - Manutenzione dei materiali (sci, pelli di foca)
* Venerdì 14/3 - Cena di fine corso